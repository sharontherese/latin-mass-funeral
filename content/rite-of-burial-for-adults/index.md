+++
gallery1 = [""]
text = ""
title = "Rite of Burial for Adults (Exsequiarum Ordo)"
toggle = false

+++

# Latin text

1. Constituto tempore, quo corpus ad Ecclesiam deferendum est, convocetur Clerus, et alii, qui funeri interesse debent, et in parochialem, vel in aliam Ecclesiam, juxta loci consuetudinem, ordine conveniant; ac datis certis campanae signis, eo modo et ritu, quo in eo loco fieri solet, Parochus indutus superpelliceo et stola nigra, vel etiam pluviali ejusdem coloris, clerico praeferente crucem, et alio aquam benedictam, ad domum defuncti una cum aliis procedit. Distribuuntur cerei, et accenduntur intorticia. 

Mox ordinatur Processio, praecedentibus laicorum confraternitatibus, si adsint; tum sequitur Clerus regularis, et saecularis per ordinem; binique procedunt, praelata cruce, devote Psalmos, ut infra, decantantes, Parocho praecedente feretrum cum luminibus; inde sequuntur alii funus comitantes , et pro defuncto Deum rite deprecantes sub silentio. 

2. Parochus vero, antequam cadaver efferatur, illud aspergit aqua benedicta, mox dicit: 

Antiphonam: **Si inquitates**. cum Psalmo **De profundis clamavi**, etc. 

**Psalmus 129**

**De profundis clamavi ad te, Domine; Domine, exaudi vocem meam.**

**Fiant aures tuae intendentes in vocem deprecationis meae.**

**Si iniquitates observaveris, Domine, Domine, quis sustinebit?**

**Quia apud te propitiatio est; et propter legem tuam sustinui te, Domine.**

**Sustinuit anima mea in verbo ejus: speravit anima mea in Domino.**

**A custodia matutina usque ad noctem, speret Israel in Domino.**

**Quia apud Dominum misericordia, et copiosa apud eum redemptio.**

**Et ipse redimet Israel ex omnibus iniquitatibus ejus.**

In fine **Requiem aeternam dona ei Domine, et lux perpetua luceat ei.**

Repetit Antiphonam totam: **Si iniquitates observaveris Domine: Domine, quis sustinebit?**

## Delatio ad ecclesiam

Deinde cadaver effertur, Parochusque de domo procedens, statim gravi voce intonat: 

Antiphonam: **Exsultabunt Domino.**

Et Cantores inchoant: **Miserere mei, Deus.**

Clero alternatim prosequente: 

**Psalmus 50**

**Miserere mei, Deus, secundum magnam misericordiam tuam; et secundum multitudinem miserationum tuarum, dele iniquitatem meam.**

**Amplius lava me ab iniquitate mea, et a peccato meo munda me.**

**Quoniam iniquitatem meam ego cognosco, et peccatum meum contra me est semper.**

**Tibi soli peccavi, et malum coram te feci; ut justificeris in sermonibus tuis, et vincas cum judicaris.**

**Ecce enim in iniquitatibus conceptus sum, et in peccatis concepit me mater mea.**

**Ecce enim veritatem dilexisti; incerta et occulta sapientiae tuae manifestasti mihi.**

**Asperges me hyssopo, et mundabor; lavabis me, et super nivem dealbabor.**

**Auditui meo dabis gaudium et lætitiam, et exsultabunt ossa humiliata.**

**Averte faciem tuam a peccatis meis, et omnes iniquitates meas dele.**

**Cor mundum crea in me, Deus, et spiritum rectum innova in visceribus meis.**

**Ne projicias me a facie tua, et spiritum sanctum tuum ne auferas a me.**

**Redde mihi laetitiam salutaris tui, et spiritu principali confirma me.**

**Docebo iniquos vias tuas, et impii ad te convertentur.**

**Libera me de sanguinibus, Deus, Deus salutis meæ, et exsultabit lingua mea justitiam tuam.**

**Domine, labia mea aperies, et os meum annuntiabit laudem tuam.**

**Quoniam si voluisses sacrificium, dedissem utique; holocaustis non delectaberis.

**Sacrificium Deo spiritus contribulatus; cor contritum et humiliatum, Deus, non despicies.**

**Benigne fac, Domine, in bona voluntate tua Sion, ut ædificentur muri Jerusalem.**

**Tunc acceptabis sacrificium justitiæ, oblationes et holocausta; tunc imponent super altare tuum vitulos.**

Ac si longitudo itineris postulaverit, dicantur Psalmi Graduales, **Ad Dominum cum tribularer**, etc. vel alii Psalmi ex Officio Mortuorum (pg. 142 sqq.) et in fine cujus libet Psalmi dicitur: **Requiem aeternam dona ei Domine**, etc. qui Psalmi devote, distincte, gravique voce recitari debent usque ad Ecclesiam. 

3. Ad ingressum Ecclesiae repetitur: 

Antiphona: **Exsultabunt Domino ossa humiliata.**

Deinde Ecclesiam ingress, cantant Responsorium, cantore incipiente, et Clero alternatim respondente, videlicet: 

**Subvenite Sancti Dei, occurite Angeli Domini: Suscipientes animam ejus: Offerentes eam in conspectus Altissimi.** 

**Suscipiat te Christus, qui vocavit te: et in sinum Abrahae Angeli deducant te.** 

**Suscipientes animam ejus: Offerentes eam in conspectus Altissimi.**

**Requiem aeternam dona dei Domine.** 

**Et lux perpetua luceat ei.**

**Offerentes eam in conspectus Altissimi.**

4. Deposito feretro in medio Ecclesise, ita ut defuncti pedes, si fuerit laicus, sint versus Altare majus; si vero fuerit Sacerdos, ut dictum est, caput sit versus ipsum Altare; et cereis accensis circa corpus, statim nisi quid impediat, ut infra monebitur, dicatur Officium Mortuorum, cum tribus Nocturnis, et Laudibus, ut infra ponitur; et duo ex Clero incipiant absolute Invitatorium: 

**Regem, cui omnia vivunt: * Venite, adoremus;** et repetitura Clero: **Regem, cui omnia vivunt: Venite, adoremus.** 

Psalmus. **Venite, exsultemus**, etc. et duplicantur Antiphontam.

5. Ad finem Officii post Antiphonam **Cantici Benedictus**, etc. **Ego sum resurrectio**, etc. dicitur:

**Pater noster**. secreto. 

V: **Et ne nos inducas in tentationem.** 

R: **Sed libera nos a malo.** 

V: **A porta inferi.** 

R: **Erue Domine animam ejus.** 

V: **Requiescat in pace.** 

R: **Amen.** 

V: **Domine exaudi orationem meam.** 

R: **Et clamor meus ad te veniat.** 

V: **Dominus vobiscum.** 

R: **Et cum spiritu tuo.** 

**Oremus. Absolve, quaesumus Domine, animam famuli tui ab omni vinculo delictorum: ut in resurrectionis gloria inter Sanctos et Electos tuos resuscitatus respiret. Per Christum Dominum nostrum.**

R: **Amen.** 

6. Dum in Officio dicuntur Laudes, Sacerdos cum ministris paratur ad celebrandara Missam solemnem pro defuncto, si tempus congruens fuerit, ut in die depositionis in Missali Romano.

7. Finita Missa, Sacerdos, deposita casula, seu planeta, et manipulo, accipit pluviale nigri coloris: et Subdiaconus accipit crucem, et accedit ad feretrum, et se sistit ad caput defuncti cum cruce, medius inter duos acolythos seu ceroferarios cum candelabris et candelis accensis: et omnes alii de Clero veniunt ordinatim in gradu suo cum candelis accensis, et stant in circuitu feretri: tum sequitur Sacerdos cum Diacono, et assistente, aliisque ministris, et facta reverentia Altari, sistit se contra crucem ad pedes defuncti, retro adstantibus ei a sinistris duobus acolythis, uno cum thuribulo et navicula incensi, altero cum vase aquae benedictae et  aspersorio, et acolytho, seu Clerico tenente librum, absolute dicil sequentem Orationem: 

**Non intres in judicium cum servo tuo Domine, quia nullus apud te justificabitur homo, nisi  er te omnium peccatorum ei tribuatur remissio. Non ergo eum, quaesumus, tua judicialis sententia premat, quem tibi vera supplicatio fidei christianae commendat: sed gratia tua illi succurrente, mereatur evadere judicium ultionis, qui dum viveret,  nsignitus est signaculo sanctae Trinitatis: Qui vivis et regnas in saecula saeculorum.** 

R: **Amen.** 

8. Deinde cantore incipiento, Clerus circumstans cantat sequens Responsorium: 

**Libera me, Domine, de morte aeterna, in die illa tremenda: * Quando caeli movendi sunt et terra: * Dum veneris judicare saeculum per ignem.**

**Tremens factus sum ego, et timeo, dum discussio venerit, atque ventura ira.**

**Quando caeli movendi sunt et terra: Dum veneris judicare saeculum per ignem.**

**Dies illa, dies irae, calamitatis et miseriae: dies magna et amara valde.**

**Dum veneris judicare saeculum per ignem.**

**Requiem aeternam dona ei, Domine, et lux perpetua luceat ei.**

**Libera me, Domine, de morte aeterna, in die illa tremenda: Quando caeli movendi sunt et terra: Dum veneris judicare saeculum per ignem.**

9. Dum cantatur praedictum Responsorium, Sacerdos, acolytho et Diacono ministrante, accipit incensum de navicula, et ponit in thuribulum; et finito Responsorio, cantor cum primo Choro dicit: **Kyrie eleison.** 

Et secundus Chorus respondet: **Christe eleison.** 

Deinde omnes simul dicunt: **Kyrie eleison.**

10. Mox Sacerdos dicit alta voce: **Pater noster**; et secreto dicitur ab omnibus; et ipse interim accipit a Diacono vel acolytho aspersorium aquae benedictae, et facta profunda inclinatione cruci, quae est ex adverso, Diacono, seu ministro genuflectente, et fimbrias pluvialis sublevante, circumiens feretrum (si transit ante Sacramentum, genuflectit), aspergit corpus defuncti: deinde reversus ad locum suum, Diacono ministrante, accipit thuribulum, et eodem modo circuit feretrum, et corpus incensat, ut asperserat: postea reddito thuribulo ei, a quo acceperat, stans in loco suo, acolytho, seu alio ministro tenente librum apertum ante se, dicit: 

V: **Et ne nos inducas in tentationem.** 

R: **Sed libera nos a malo.** 

V: **A porta inferi.** 

R: **Erue Domine animam ejus.** 

V: **Requiescat in pace.** 

R: **Amen.** 

V: **Domine exaudi orationem meam.** 

R: **Et clamor meus ad te veniat.** 

V: **Dominus vobiscum.** 

R: **Et cum spiritu tuo.** 

**Oremus. Deus, cui proprium est misereri semper, et parcere: te supplices exoramus pro anima famuli tui N., quam hodie de hoc saeculo migrare jussisti, ut non tradas eam in manus inimici, neque obliviscaris in finem, sed jubeas eam a sanctis Angelis suscipi, et ad patriam paradisi perduci: ut quia in te speravit, et credidit, non poenas inferni sustineat, sed gaudia aeterna possideat. Per Christum Dominum nostrum.** 

R: **Amen.**

Si defunctus fuerit Sacerdos, in Oratione dicatur: **pro anima famuli tui N. Sacerdotis, quam**, etc.

11. Finita Oratione, corpus defertur ad sepulcrum, si tunc deferendum sit: et dum portatur, Clerici cantant Antiphonam:

**In paradisum deducant te Angeli: in tuo adventu suscipiant te Martyres, et perducant te in civitatem sanctam Jerusalem, Chorus Angelorum te suscipiat, et cum Lazaro quondam paupere aeternam habeas requiem.**

## Ad Sepulcrum

12. Cum autem pervenerit ad sepulcrum, si non est benedictum, Sacerdos illud benedicit, dicens hanc Orationem. 

**Oremus. Deus, cujus miseratione animae fidelium requiescunt, hunc tumulum benedicere dignare, eique Angelum tuum sanctum deputa custodem: et quorum, quarumque corpora hic sepeliuntur, animas eorum ab omnibus absolve vinculis delictorum, ut in te semper cum Sanctis tuis sine fine laetentur. Per Christum Dominum nostrum.** 

R: **Amen.** 

13. Dicta Oratione, Sacerdos aqua benedicta aspergat, deinde incenset corpus defuncti, et tumulum. 

14. Quod si corpus tunc ad sepulturam non deferatur, omisso Responsorio: **In paradisum**, etc. et benedictione sepulcri, si jam est benedictum, prosequatur Officium, ut infra: quod numquam omittitur; et intonet Antiphonam. 

Antiphona: **Ego sum.**

**Canticum Zachariae (Luc. 1)**

**Benedictus Dominus Deus Israel: quia visitavit, et fecit redemptionem plebis suae.**

**Et erexit cornu salutis nobis: in domo David pueri sui.**

**Sicut locutus est per os sanctorum: qui a saeculo sunt prophetarum eius.**

**Salutem ex inimicis nostris: et de manu omnium qui oderunt nos.**

**Ad faciendam misericordiam cum patribus nostris: et memorari testamenti sui sancti.**

**Iusiurandum, quod iuravit ad Abraham patrem nostrum: daturum se nobis.**

**Ut sine timore de manu inimicorum nostrorum liberati: serviamus illi.**

**In sanctitate et iustitia coram ipso: omnibus diebus nostris.**

**Et tu puer, propheta Altissimi vocaberis: praeibis enim ante faciem Domini, parare vias eius.**

**Ad dandam scientiam salutis plebi eius: in remissionem peccatorum eorum.**

**Per viscera misericordiae Dei nostri: in quibus visitavit nos oriens ex alto.**

**Illuminare his, qui in tenebris et in umbra mortis sedent: ad dirigendos pedes nostros in viam pacis.** 

**Requiem aeternam dona eis Domine: et lux perpetua luceat eis.**

Ant: **Ego sum resurrectio et vita: qui credit in me, etiam si mortuus fuerit, vivet, et omnis qui vivit, et credit in me, non morietur in aeternum.**

Postea Sacerdos dicit: **Kyrie eleison. Christe eleison. Kyrie eleison.** 

**Pater noster**. Interim corpus aspergit. 

V: **Et ne nos inducas in tentationem.** 

R: **Sed libera nos a malo.** 

V: **A porta inferi.** 

R: **Erue Domine animam ejus.** 

V: **Requiescat in pace.** 

R: **Amen.** 

V: **Domine exaudi orationem meam.** 

R: **Et clamor meus ad te veniat.** 

V: **Dominus vobiscum.** 

R: **Et cum spiritu tuo.** 

**Oremus. Fac, quaesumus Domine, hanc cum servo tuo defuncto (vel famula tua defuncta) misericordiam, ut factorum suorum in poenis non recipiat vicem, qui (vel quae) tuam in votis tenuit voluntatem: ut sicut hic eum (vel eam) vera fides junxit fidelium turmis; ita illic eum (vel eam) tua miseratio societ angelicis choris. Per Christum Dominum nostrum.**

R: **Amen.** 

S: **Requiem aeternam dona ei Domine.**

R: **Et lux perpetua luceat ei.**

S: **Requiescat in pace.**

R: **Amen.**

S: **Anima ejus, et animae omnium fidelium defunctorum per misericordiam Dei requiescant in pace.**

R: **Amen.** 

15. Deinde a sepultura in ecclesiam, vei in sacristiam reveitentes, dicant sine cantu Antiphonam: **Si iniquitates**, cum Psalmo: **De profundis**, etc. **Requiem aeternam**, etc. 

16. Si vero ob rationabilem causam, videlicet ob temporis angustiam, vel aliorum funerum instantem necessitatem, praedictum Officium Mortuorum cum tribus Nocturnis, et Laudibus dici non potest; deposito in ecclesia feretro cum corpore, dicatur saltem primum Nocturnum cum Laudibus, vel etiam sine Laudibus, maxime ubi ejusmodi viget consuetudo, incipiendo ab Invitatorio: **Regem, cui omnia vivunt, Venite, adoremus**. 

17. Et postea omnia alia dicantur, quae supra praescripta sunt dicenda post Officium Mortuorum et Missam, 

18. Quod si etiam ea fuerit temporis angustia, vel alia urgens necessitas, ut unum Nocturnum cum Laudibus dici non possit, alise praedictse preces et suffragia numquam omittantur. 

19. Missa vero, si hora fuerit congruens, ritu pro defunctis, ut in die obitus, praesente corpore, non omittatur, nisi obstet magna diei solemnitas, aut aliqua necessitas aliter suadeat: et post Missam fiat, ut supra.




