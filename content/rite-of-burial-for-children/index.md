+++
text = ""
title = "Rite of Burial for Children"
toggle = false
aliases = [
]

+++

# About

Like many things in the Catholic faith, the Rite of Burial for Children seems, at first glance, counterintuitive. No Requiem Mass is said, the vestments are white, not black, and no prayers are said for the souls of the child. Because it is assumed that the child did not commit any actual sin, in the eyes of Heaven this occasion is one of "praise and thanksgiving": 

> The rite given here for the burial of a child is not to be regarded as a prayer of petition of the Church for the soul of the child. Rather, it is to be seen as a prayer of praise and thanksgiving to God for having taken the child to the glory and happiness of everlasting life.[^2]

Further commentary and description of the rite are available at New Liturgical Movement.[^9]

For more information about the loss of a child, see [Latin Mass Baptism](https://latinmassbaptism.com/loss-of-a-child/). 

I have formatted a Latin-English version of the rite below:

* {{% staticref "files/Rite_of_Burial_for_Children_LatinEnglish.pdf" %}}Rite of Burial for Children: Latin-English PDF{{% /staticref %}}

# Ordo sepeliendi parvulos

De Exsequiis Parvulorum

1.	In primis admonendi sunt Parochi, ut juxta vetustam et laudabilem Ecclesiarum consue- tudinem, parvulorum corpuscula non sepeliantur in communibus et promiscuis Coemeteriorum et Ecclesiarum sepulturis; sed ut pro illis in parochialibus Ecclesiis, aut illarum Coemeteriis, quatenus commode fieri potest, speciales et separatos ab aliis loculos et sepulturas habeant, seu fieri curent, in quibus non sepeliantur, nisi qui baptizati fuerint infantes, vel pueri, qui ante annos discretionis obierunt.

2.	In funere parvulorum ut plurimum non pulsantur campanae; quod si pulsentur, non sono lugubri, sed potius festivo pulsari debent.

Cum igitur infans vel puer baptizatus defunctus fuerit ante usum rationis, induitur juxta aeta- tem, et imponitur ei corona de floribus, seu de herbis aromaticis et odoriferis, in signum integritatis carnis et virginitatis; et Parochus superpelliceo et stola alba indutus, et alii de Clero, si adsint, praecedente cruce, quae sine hasta defertur, accedunt ad domum defuncti, cum Clerico aspersorium deferente.

Sacerdos aspergit corpus, deinde dicit: 

Antiphona

Psalmus 112.

**Laudate pueri Dominum: * laudate nomen Domini.**

**Sit nomen Domini benedictum, * ex hoc nunc, et usque in saeculum.** 

**A solis ortu usque ad occasum, * laudabile nomen Domini.**

**Excelsus super omnes gentes Dominus: * et super caelos gloria ejus.**

**Quis sicut Dominus Deus noster, qui in altis habitat, * et humilia respicit in caelo, et in terra?**

**Suscitans a terra inopem: * et de stercore erigens pauperem:**

**Ut collocet eum cum principibus, * cum principibus populi sui.** 

**Qui habitare facit sterilem in domo, * matrem filiorum laetantem.** 

**Gloria Patri, et Filio, * et Spiritui sancto:** 

**Sicut erat in principio, et nunc, et semper, * et in saecula saeculorum. Amen.** 

Antiphona. 

2. Dum portatur ad Ecclesiam, dicatur Psalm. Beati immaculati etc. (pag. 118); et si tempus super est, dici potest Psalm. **Laudate Dominum de caelis**, etc. pag. 195 cum aliis duobus sequentibus, et in fine **Gloria Patri**, etc. 

Cum autem pervenerit ad Ecclesiam, dicatur: 

Antiphona. 

Psalmus 23. 

**Domini est terra, et plenitudo ejus: * orbis terrarum, et universi, qui habitant in eo.**

**Quia ipse super maria fundavit eum: * et super flumina praeparavit eum.** 

**Quis ascendet in montem Domini? * aut quis stabit in loco sancto ejus?** 

**Innocens manibus et mundo corde, * qui non accepit in vano animam suam, nec juravit in dolo proximo suo.**

**Hic accipiet benedictionem a Domino: * et misericordiam a Deo salutari suo.** 

**Haec est generatio quaerentiumeum, * quaerentium faciem Dei Jacob.** 

**Attollite portas principes vestras, et elevamini portae aeternales: * et introibit Rex gloriae.**

**Quis est iste Rex gloriae? * Dominus fortis et potens: Dominus potens in praelio.** 

**Attollite portas principes vestras, et elevamini portae aeternales: * et introibit Rex gloriae.**

**Quis est iste Rex gloriae? * Dominus virtutum ipse est Rex gloriae.** 

**Gloria Patri, et Filio * et Spiritui sancto:** 

**Sicut erat in principio, et nunc, et semper, * et in saecula saeculorum. Amen.** 

Antiphona. 

Postea dicitur: 

**Kyrie eleison. Christe eleison. Kyrie eleison. Pater noster.** secreto. 

Interim corpus aspergit. 

S: **Et ne nos inducas in tentationem.** 

R: **Sed libera nos a malo.** 

S: **Me autem propter innocentiam suscepisti.**

R: **Et confirmasti me in conspectu tuo in aeternum.**

S: **Dominus vobiscum.** 

R: **Et cum spiritu tuo.** 

**Oremus. Omnipotens et mitissime Deus, qui omnibus parvulis renatis fonte Baptismatis, dum migrant a saeculo, sine ullis eorum meritis, vitam illico largiris aeternam, sicut animae hujus parvuli hodie credimus te fecisse: fac nos, quaesumus Domine, per intercessionem beatae Mariae semper Virginis, et omnium Sanctorum tuorum, hic purificatis tibi mentibus famulari, et in paradiso cum beatis parvulis perenniter sociari. Per Ghristum Dominuni nostrum.** 

R: **Amen.** 

Dum portatur ad tumulum, et etiamsi tunc non portetur, dicitur: 

Antiphona. 

Psalmus 148. 

**Laudate Dominum de caelis: * laudate eum in excelsis.**

**Laudate eum omnes Angeli ejus: * laudate eum omnes virtutes ejus.**

**Laudate eum sol et luna: * laudate eum omnes stellae, et lumen.** 

**Laudate eum caeli caelorum: * et aquae omnes, quae super caelos sunt, laudent nomen Domini.** 

**Quia ipse dixit, et facta sunt: * ipse mandavit, et creata sunt.** 

**Statuit ea in aeternum, et in saeculum saeculi: * praeceptum posuit, et non praeteribit.** 

**Laudate Dominum de terra, * dracones et omnes abyssi:** 

**Ignis, grando, nix, glacies, spiritus procellarum: * quae faciunt verbum ejus:**

**Montes, et omnes colles: * ligna fructifera, et omnes cedri.** 

**Bestiae, et universa pecora: * serpentes, et volucres pennatae:** 

**Reges terrae, et omnes populi: * principes, et omnes judices terrae.** 

**Juvenes, et virgines, senes cum junioribus laudent nomen Domini: * quia exaltatum est nomen ejus solius.**

**Confessio ejus super caelum et terram: * et exaltavit cornu populi sui.** 

**Hymnus omnibus sanctis ejus: * filiis Israel, populo appropinquanti sibi.** 

**Gloria Patri, et Filio, * et Spiritui sancto:** 

**Sicut erat in principio, et nunc, et semper, * et in Saecula saeculorum. Amen.**

Antiphona. 

**Kyrie eleison. Christe eleison. Kyrie eleison. Pater noster.** secreto. 

S: **Et ne nos inducas in tentationem.** 

R: **Sed libera nos a malo.** 

S: **Sinite parvulos venire ad me.**

R: **Talium est enim regnum caelorum.** 

S: **Dominus vobiscum.** 

R: **Et cum spiritu tuo.** 

**Oremus. Omnipotens, sempiterne Deus, sanctae puritatis amator, qui animam hujus parvuli ad caelorum regnum hodie misericorditer vocare dignitus es: digneris etiam Domine, ita nobiscum misericorditer agere,ut meritis tuae sanctissimse passionis, et intercessione beatae Mariae semper Virginis, et omnium Sanctorum tuorum, in eodem regno nos cum omnibus Sanctis et Electis tuis semper facias congaudere: Qui vivis et regnas cum Deo Patre in unitate Spiritus sancti Deus, per omnia saecula saeculorum.** 

Amen. 

3. Deinde Sacerdos corpus aspergat aqua henedicta, et thurificet, similiter et tumulum: postea sepeliatur. 

4. Cum autem a sepultura revertuntur in Ecclesiam, dicatur: 

**Benedicite omnia opera Domini Domino: * laudate et superexaltate eum in saecula.**

**Benedicite Angeli Domini Domino: * benedicite caeli Domino.** 

**Benedicite aquae omnes, quae super caelos sunt, Domino: * benedicite omnes virtutes Domini Domino.**

**Benedicite sol, et luna Domino: * benedicite stellae caeli Domino.** 

**Benedicite omnis imber, et ros Domino: * benedicite omnes spiritus Dei Domino.** 

**Benedicite ignis, et aestus Domino: * benedicite frigus, et aestus Domino.** 

**Benedicite rores, et pruina Domino: * benedicite gelu, et frigus Domino.** 

**Benedicite glacies, et nives Domino: * benedicite noctes, et dies Domino.** 

**Benedicite lux, et tenebrae Domino: * benedicite fulgura, et nubes Domino.** 

**Benedicat terra Dominum: * laudet, et super exaltet eum in saecula.** 

**Benedicite montes, et colles Domino: * benedicite universa germinantia in terra Domino.**

**Benedicite fontes Domino: * benedicite maria, et flumina Domino.** 

**Benedicite cete, et omnia, quae moventur in aquis, Domino: * benedicite omnes volucres caeli Domino.**

**Benedicite omnes bestiae, et pecora Domino: * benedicite filii hominum Domino.** 

**Benedicat Israel Dominum: * laudet et superexaltet eum in saecula.** 

**Benedicite sacerdotes Domini Domino: * benedicite servi Domini Domino.** 

**Benedicite spiritus, et animae justorum Domino: * benedicite sancti, et humiles corde Domino.** 

**Benedicite Anania, Azaria, Misael Domino: * laudate et superexaltate eum in saecula.** 

**Benedicamus Patrem et Filium cum sancto Spiritu: * laudemus et superexaltemus eum in saecula.** 

**Benedictus es Domine in firmamento caeli: * et laudabilis, et gloriosus, et superexaltatus in saecula.** 

Antiphona. 

Deinde ante Altare dicit Sacerdos: 

S: **Dominus vobiscum.**

R: **Et cum spiritu tuo.** 

**Oremus. Deus, qui miro ordine Angelorum ministeria, hominumque dispensas: concede propitius; ut a quibus tibi ministrantibus in caelo semper assistitur, ab his in terra vita nostra muniatur. Per Christum Dominum nostrum.** 

R: **Amen.**

Antiphona. 

Canticum trium puerorum. Dan. 3. 

# English


# Sources 

[^2]: Catholic Church. Catechism of the Catholic Church: Second Edition. Crown Publishing Group, 2012. https://www.vatican.va/archive/ENG0015/_INDEX.HTM.

[^9]: Kwasniewski, Peter. "A Child Singing with the Angels: The Non-Funerary Funeral." New Liturgical Movement  (December 3 2018). http://www.newliturgicalmovement.org/2018/12/a-child-singing-with-angels.html#.X08ArshKjcd.
